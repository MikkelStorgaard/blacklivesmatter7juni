<!DOCTYPE html>
    <html>
    <head>
        <meta charset="UTF-8">
        <title>**Hvorfor bliver politikerne/meningsdannerne/folk ved med at stille så mange dumme spørgsmål?**</title>
        <style>
</style>
        
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
        
        <style>
.task-list-item { list-style-type: none; } .task-list-item-checkbox { margin-left: -20px; vertical-align: middle; }
</style>
        <style>
            body {
                font-family: -apple-system, BlinkMacSystemFont, 'Segoe WPC', 'Segoe UI', 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        
        
        
    </head>
    <body class="vscode-light">
        <h1 id="hvorfor-demonstrerer-danmark-imod-amerikanske-problemer"><strong>Hvorfor demonstrerer Danmark imod amerikanske problemer?</strong></h1>
<p>I morgen klokken 14 tager tusindvis af danskere til #BlackLivesMatter-demonstration foran USAs ambassade i KBH.
Det betyder selvsagt, at der fra i morgen klokken 14 også vil være en lind strøm af småfascistoide politikere og fjollede meningsdannere, der fylder æteren og spalterne med uinspirerede og forudsigelige indvendinger imod demonstrationen, og problemerne i USA generelt.</p>
<p>Her kommer en liste af de allermest forudsigelige og ignorante kritikpunkter, og hvordan du kan svare igen på dem.</p>
<h2 id="jeres-demonstration-er-skod-fordi-det-er-amerikanske-problemer-ikke-danske"><strong><em>&quot;Jeres demonstration er skod fordi det er amerikanske problemer, ikke danske&quot;</em></strong></h2>
<p>Demonstrationen er ikke rettet danske forhold, men har i stedet til formål at sende et stærkt signal
til amerikanerne om, at verdens øjne hviler på dem, og at folk verden over har amerikanernes fulde støtte og medfølelse.
Massiv moralsk opbakning hjælper dem med at holde dampen oppe.</p>
<h2 id="demonstranterne-er-alligevel-kun-interesserede-i-at-smadre-og-stjæle"><strong><em>&quot;Demonstranterne er alligevel kun interesserede i at smadre og stjæle&quot;</em></strong></h2>
<p>De amerikanske demonstrationer består af hundredetusindvis af mennesker, som bruger
deres forfatningssikrede ret til at protestere imod politiovergreb, og det komplette fravær af
amerikansk retssikkerhed.
Enkelte mennesker udnytter kaoset til at gå løs på privat ejendom, hvilket medier og magthavere
vælger udelukkende at fokusere på. Det gør de for at dæmpe den folkelige opbakning, illegitimere BLM-bevægelsen,
og vigtigst af alt, at bevare et hvidt, kapitalistisk og oligarkisk status quo.</p>
<h2 id="hvorfor-er-jeres-virtue-signalling-protest-vigtigere-end-covid19-og-social-distancing"><strong><em>&quot;Hvorfor er jeres virtue-signalling-protest vigtigere end Covid19 og social distancing?&quot;</em></strong></h2>
<p>Hvis du virkelig bekymrede dig om Covid19, kunne du i stedet for bebrejde vores allesammens regering
for</p>
<ol>
<li>At se igennem fingre med et 70.000 mennesker stort hestestævne i Herning i starten af Danmarks epidemi,</li>
<li>Totalt at forsømme at skaffe værnemidler til den danske befolkning, såsom masker og håndsprit,
og ikke mindst</li>
<li>at hænge alvorligt i bremsen og eklatant fejle i at gøre både virus- og antistof-tests tilgængelige for den danske befolkning.</li>
</ol>
<p>Covid19 er vigtigt, men på nuværende tidspunkt gør en demonstration fra eller til virkelig ingen forskel.</p>
<p>Hvis du vil se det vildeste eksempel på at bruge Covid19 som undskyldning for at undergrave demokratiet,
så tjek for eksempel hvordan Los Angeles' bystyre valgte at lukke LA's covid-testcentre ned,
som straf for de verserende demonstrationer.</p>
<h2 id="øh-lol-demonstranterne-er-mindst-ligeså-voldsomme-overfor-politiet-checkmate-din-antifa-klovn"><strong><em>&quot;Øh lol, demonstranterne er mindst ligeså voldsomme overfor politiet. Checkmate, din antifa-klovn!&quot;</em></strong></h2>
<p><strong>For det første</strong> kan visse demonstranters brosten, vandflasker og tis-vandballoner slet ikke sammenlignes med
Black Hawk-helikoptere der angriber demonstrationer, politibetjente der kører deres politi-firhjulstrækkere direkte ind i forsamlinger,
og tåregasgranater der bliver skudt af ind i store menneskemængder, som politiet allerede har omringet og tilbageholdt (det er i øvrigt kollektiv afstraffelse.)</p>
<p><strong>For det andet</strong> har, i hvert fald al den politirettede vold jeg har set, været ment som afskrækkende. Det vil sige været som selvforsvar.<br>
Det amerikanske politi har lige siden begyndelsen af den nuværende situation opført sig ekstremt voldeligt og militaristisk,
og det er næsten mere reglen end undtagelsen, at de lokale politistationer sender enorme grupper af bevæbnede betjente i krigsgear, med skudsikre veste, skjolde og ladte[0] geværer,
i falankse-formation i retning af de lovlige, fredelige demonstrationer.</p>
<p>De her falankse-betjente har éet mål, og det er at skræmme, true og tvinge demonstrationen i knæ så hurtigt som muligt, koste hvad det vil -
og de har absolut intet imod at bruge al den vold de overhovedet kan komme til, hvad angår tæsk med politistave, at skyde tåregasgranater efter folk, eller bare at skyde direkte ind i menneskemængden.
Derfor giver det også mening, at nogle demonstranter tager drastiske midler i brug, for at forsøge at holde betjente på afstand.
Hvis du som demonstrant først bliver indfanget af den her flok, er det ikke til at sige hvad det får af konsekvenser for dig.<br>
Måske slipper du med en anholdelse og en advarsel eller arbitrær overdimensioneret fængselsdom for brud på &quot;ro og orden&quot;.</p>
<p>Men det er mindst ligeså sandsynligt at du får tåregas, tæsk, eller bare bliver udsat for en gang gedigen invaliderende vold af 10 fuldarmerede politibetjente, som bare godt kan lide at slå - så hvis der endelig er nogen der indgår i en fysisk konflikt med politiet, så vid at det højst sandsynligt er for at holde politiet på afstand af resten af demonstrationen.</p>
<h2 id="hvorfor-bliver-politikernemeningsdannernefolk-ved-med-at-stille-så-mange-dumme-spørgsmål"><strong>Hvorfor bliver politikerne/meningsdannerne/folk ved med at stille så mange dumme spørgsmål?</strong></h2>
<p>Husk, at rigtig mange af dem, som har indvendinger imod demonstrationen og BLM generelt, bare ønsker at forklæde deres racisme og ligegyldighed overfor BLM med nogle overfladiske dumsmarte spørgsmål.</p>
<p>De er ikke interesserede i at blive klogere, og de har faktisk heller ikke nogen problemer med tingenes tilstand som de er. Det er fordi, politivolden og menneskerettighedskrænkelserne er rettet imod en anden befolkningsgruppe og klasse end dem selv.<br>
De er derimod interesserede i at trolle, i at propagandere og ikke mindst bare at spilde din tid.
Så husk at passe på dig selv, og husk at det er i orden at nedprioritere diskussioner med den slags mennesker.</p>
<h2 id="hvor-slem-er-situationen-i-usa-egentlig"><strong>Hvor slem er situationen i USA <em>egentlig</em>?</strong></h2>
<p>Det er blevet så slemt, at det amerikanske politi nu faktuelt kan betegnes som krigsforbrydere.
Det er veldokumenteret at politiet i byer som New York, Los Angeles og Washington D.C. på meget velorganiseret vis konfiskerer og ødelægger demonstranternes beholdninger af mad, af vand,
og også af ting som f.eks. førstehjælpsudstyr og engangs-masker imod spredningen af Covid19.
Politiet forhindrer dermed demonstranternes adgang til mad og drikke. De forhindrer demonstranternes adgang til de fornødne hygiejniske forholdsregler (corona-masker), og de forhindrer demonstranternes adgang til lægehjælp,
i og med at de konfiskerer og smadrer demonstranternes førstehjælpsredskaber.
Alle tre punkter, og i øvrigt også den førnævnte kollektive afstraffelse, er klokkeklare brud på den Fjerde Genève-konvention.</p>
<p>De amerikanske demonstranter står i en utroligt prekær situation lige nu.
USAs regering har gjort det klart, at de er villige til at gøre hvad som helst for at undertrykke sine egne borgers liv og frihedrettigheder.
Det er også tydeligt, at hvis demonstranterne ender med at smide håndklædet i ringen, betyder det ikke, at den amerikanske tilstand vender tilbage til det i forvejen ringe sted den var, i tiden før George Floyd blev myrdet. Tværtimod vil det for alle almindelige amerikanere kun betyde, at deres retssikkerhed vil blive yderligere ødelagt, og at politiets vold kun vil eskalere.</p>
<p>Politiet er mildest talt oppe og køre nu, og da deres opførsel i den grad får opbakning fra den amerikanske regering, er det usandsynligt at de efter &quot;alt det her&quot; falder til ro igen.
Tværtimod er det blevet gjort dem klart, at regeringen kun bifalder de ekstremt voldelige metoder som politiet har taget til sig, og at regeringen endda er klar til at belønne dem med endnu flere midler, voldsommere våben og endnu mere ansvarsfrihed.</p>
<p>Dertil kommer, at præsident Donald Trump er på nippet til at erklære Antifa som værende en terrororganisation.
Og da Antifa som bekendt ikke er en organisation, men en bevægelse, betyder dette i praksis, at Donald Trump er ved at give sig selv lovhjemmel til at kunne behandle enhver som kan anses som værende bare en lille smule &quot;antifa&quot;, som terrorister. Dvs. f.eks. bare venstreorienterede demonstranter generelt.
Og terrorister kan man som bekendt smide i fængsel på livstid, eller bare skyde efter forgodtbefindende i &quot;selvforsvar.&quot;</p>
<p><strong>Så når vi allesammen tager ind og demonstrerer i morgen, er det altså ikke for sjov.</strong>
<strong>Og hvis du stadig mener at der er to sider af den amerikanske sag, så er du et fjols.</strong></p>
<p><strong>God demo.</strong></p>
<p>[0] Betjente skyder ikke med skarp ammunition, men derimod med gummikugler, som ikke nødvendigvis er dræbende, men dog <a href="https://eu.usatoday.com/story/news/health/2020/06/03/rubber-bullets-less-lethal-weapons-can-kill-but-still-used/3134019001">sagtens kan give varige fysiske mén eller pløkke et øje i stykker.</a></p>

    </body>
    </html>